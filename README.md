
Verkefnislýsing:

Útbúa á kerfi sem aðstoðar notandann við að nota sparnaðinn sinn á sem hagstæðastan hátt. Notandinn getur skráð inn lánin sín og upphæð sem hann á afgangs í hverjum mánuði (eða eina staka upphæð) og fengið upplýsingar um hvernig best væri að nota þá upphæð. Ef notandinn á engin lán þá sýnir kerfið honum á hvaða reikningi best væri að spara peninginn. Til grundvallar liggja upplýsingar frá banka að eigin vali (notið vaxtatöflur frá a.m.k. einum banka sem finna má á vef bankanna).

Kerfið notast við GUI og leyfir notandanum líka að reikna út hversu lengi hann væri að safna sér fyrir einhverri vissri upphæð. Notandinn getur einnig skráð það tímabil sem hann ætlar að hafa upphæðina í sparnaði eða hversu lengi hann er tilbúinn til að greiða vissa upphæð mánaðarlega í sparnað. Hér eru dæmi um nokkrar reiknivélar: http://www.islandsbanki.is/einstaklingar/sparnadur/reiknivelar/

Niðurstaðan setur kerfið fram myndrænt og með svari, t.d. ef notandi segir 10.000 í 10 ár þá gæti svarið verið: „Það er hagstæðast fyrir þig að borga 10.000 inn á yfirdráttinn þinn á mánuði og hann verður greiddur upp eftir 6 mánuði. Þá er hagstæðast fyrir þig að greiða inn á húsnæðislánið þitt.“ Niðurstaðan á einnig að birtast í línuriti sem sýnir hvernig lánið/lánin hefði verið ef ekki hefði verið greitt inn á það og hvernig það verður þegar greitt er inn á það. Ef notandinn er ekki með lán þá sýnir kerfið hvernig sparnaðurinn muni þróast yfir tímabilið.

Athugið að taka þarf tillit til verðbólgu að því leyti að nota þarf default gildi fyrir verðbólgu sem unnið er upp úr gögnum af sedlabanki.is (t.d. meðaltal frá 1990 – 2014 eða eitthvert spágildi sem þið setjið fram). Einnig getur notandinn valið hvaða tímabil hann vill nota sem verðbólguviðmið og er þá hægt að velja verðbólgu á milli ára.

ath: forritið er keyrt upp í gegnum fjarmal.py